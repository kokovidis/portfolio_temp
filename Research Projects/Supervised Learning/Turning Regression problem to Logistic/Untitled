ΕΡΓΑΣΙΑ ΑΓΓΕΛΙΚΗΣ ΦΩΤΙΟΥ


Αγαπητή κ. Φωτίου

Παρακάτω θα βρείτε την αξιολόγηση της πρώτης σας εργασίας.

Θα ήθελα να σας ευχαριστήσω για την προσπάθεια και το ενδιαφέρον που δείξατε για την εκπόνηση της 1ης Γραπτής Εργασίας για το μάθημα ΔΕΟ45 “Ηλεκτρονικό Επιχειρείν και Νέες Τεχνολογίες για Επιχειρηματικότητα”

Με εκτίμηση,

Ευάγγελος Καλαμπόκης

ΣΧΟΛΙΑ

Η εργασία σας είναι πολύ καλά γραμμένη και με σωστή δομή. Χρησιμοποιείτε τη βιβλιογραφία πολύ σωστά χωρίς να επαναλαμβάνετε μεγάλα κομμάτια του βιβλίου.
Η εργασία σε κάποια ερωτήματα (θέμα 3) είναι αναλυτική και δίνει ολοκληρωμένες λύσεις, λαμβάνοντας υπόψη αρκετά ζητήματα. Σε κάποια άλλα ερωτήματα θα μπορούσε να υπάρχει περαιτέρω ανάπτυξη (θέμα 1β & 4).

Θέμα 1ο
Το πρώτο θέμα έχει απαντηθεί σωστά με εξαίρεση ίσως το ερώτημα Β. Θα μπορούσατε ενισχύσετε κάποιες από τις απαντήσεις σας ως εξής: 

Στο Θέμα 1ο Ερώτημα Α πολύ ορθώς αναφέρετε την πρόταση αξίας της cosmoONE (μείωση του κόστους προμηθειών και μετασχηματισμό των διαδικασιών προμηθειών) για κάθε μια υπηρεσία που προσφέρει. Θα μπορούσατε επίσης να αναφερθείτε στο πελατολόγιο της που αφορά τον ιδιωτικό και δημόσιο τομέα. Η παράλειψη αυτή δεν έχει επίπτωση στην τελική βαθμολογία.

Στο Θέμα 1ο Ερώτημα Β σωστά αναφέρετε τους τρείς ρόλους παρ΄όλα αυτά θα μπορούσατε να τους περιγράψετε περαιτέρω. Για παράδειγμα, ο αγοραστής αναζητά ευκαιρίες αγοράς ή προμηθεύεται υπηρεσίες και προϊόντα για την παραγωγική διαδικασία. Ο προμηθευτής παρέχει προϊόντα και υπηρεσίες, εκπληρώνοντας έτσι ανάγκες των συμμετεχόντων αγοραστών. Ο προμηθευτής φροντίζει να ενημερώνει σε συνεχή βάση, παρέχοντας στοιχεία και πληροφορίες για τα προϊόντα και τις υπηρεσίες του στον κατάλογο της αγοράς, όπου οι αγοραστές έχουν πρόσβαση. Ο ενδιάμεσος είναι μια τρίτη διαμεσολαβητική οντότητα που προσφέρει υπηρεσίες που διευκολύνουν τη συνεργασία μεταξύ αγοραστή- προμηθευτή μέσω μιας τεχνολογικής πλατφόρμας λειτουργίας της ηλεκτρονικής αγοράς.
Προαιρετικά θα μπορούσατε να αναφερθείτε και στα πιθανά οφέλη ανα ρόλο, όπως για παράδειγμα για τους αγοραστές η μείωση των χρόνων εγκρίσεων, αναζήτησης, επιλογής και διεκπεραίωσης των παραγγελιών και η ιχνηλασιμότητα των παραγγελιών, αλλά και για τους προμηθευτές η εύρεση νέων αγοραστών, η μείωση του κόστους συναλλαγών και οι δυναμικοί μηχανισμοί τιμολόγησης σε πραγματικό χρόνο (real time).

Στο Θέμα 1ο Ερώτημα Γ, το παράδειγμα σας είναι εύστοχο και εκτενές λαμβάνοντας υπόψη και τα πιθανά οφέλη για το ελληνικό Δημόσιο. Επιπρόσθετα θα μπορούσατε να συμπληρώσετε στην ανάλυση σας μια συγκεκριμένη μεθοδολογία της ηλεκτρονικής δημοπρασίας, με την οποία καθορίζονται σημαντικές παράμετροι, όπως η τιμή ανοίγματος, το βήμα και η δυνατότητα υποβολής κλειστών ή ανοικτών προσφορών. Η παράλειψη αυτή δεν έχει επίπτωση στην τελική βαθμολογία.

Θέμα 3ο
Το τρίτο θέμα έχει απαντηθεί αρκετά καλά, και αποτελεί μια ολοκληρωμένη επιχειρηματική ίδεα, με έμφαση τόσο στα ζητούμενα της εργασίας όσο και σε άλλες λεπτομέρειες όπως το πελατολόγιο της και το νομικό καθεστώς που θα λειτουργεί.
Το μοντέλο έσοδων - χρέωσης με βάση τη συναλλαγή, ίσως να μπορούσε να επαναδιατυπωθεί.


Ακολουθούν κάποιες παρατηρήσεις και προτάσεις για βελτίωση της εργασίας.

Δυνάμεις
Η αυξημένη ζήτηση λόγω της υψηλής ανεργίας δεν είναι δύναμη της εταιρίας αλλά μάλλον ευκαιρία του εξωτερικού από την επιχείρηση περιβάλλοντος. Η εφαρμογή έξυπνων πρακτικών μάρκετινγκ και το Search Engine Marketing, αρχικά αποτελεί μια ευκαιρία για μια νέα εταιρία το οποίο ανάλογα τους πόρους που θα διαθέσει μια εταιρία μπορεί να εξελιχθεί στα δυνατά της σημεία (σε σχέση με τον ανταγωνισμό). Σχετικά με τη χρήση σύγχρονων και διαδραστικών τεχνολογιών, μερικά παραδείγματα αφορούν (α) την χρήση μοντέλου e-learning που βοηθά τη συμμετοχή, διαδραστικότητα, επικοινωνία. άμιλλα, κλπ (β) δυνατότητα χρήσης online λογισμικών στρατηγικής, προσομοίωσης διοικητικών παιγνίων, κλπ.

Αδυναμίες
Πολύ σωστά αναφέρετε το περιορισμενο μέγεθος της εταιρείας και τη φήμη. Άλλες αδυναμίες που θα μπορούσαν να αναφερθούν περιλαμβάνουν: (α) Μεγάλος αριθμός - παραλλαγές αντικειμένων εκπαίδευσης της εξεταζόμενης επιστήμης (β) απαίτηση ειδικής τεχνογνωσίας σε τεχνικά θέματα

Ευκαιρίες
Άλλες ευκαιρίες που θα μπορούσαν να αναφερθούν περιλαμβάνουν: (α) Δυνατότητα χρήσης κινητών συσκευών (β) Επιδοτούμενα προγράμματα (ΛΑΕΚ, κοινοτικά προγράμματα, κλπ.) (γ) Παροχή εξειδικευμένων σεμιναρίων σε συγκεκριμένους κλάδους / επιχειρήσεις (δ) Δυνατότητα παροχής πιστοποίησης

Απειλές
Άλλες απειλές που θα μπορούσαν να αναφερθούν περιλαμβάνουν: (α) Εμφάνιση νέων παικτών (που έχουν τις κατάλληλες υποδομές, εμπειρία σε παροχή πιστοποιημένων ηλεκτρονικών μαθημάτων και επιθυμούν να παρέχουν εκπαίδευση σε αντικείμενα της Διοίκησης Επιχειρήσεων), (β) νομικά προβλήματα/ πνευματικά δικαιώματα εκπαιδευτικού υλικού

Σχετικά με τα μοντέλα εσόδων και πιο συγκεκρικμένα αυτό της χρέωσης με βάση τη συναλλαγή, αυτό θα μπορούσε να αφορά μεμονωμένα έτοιμα μαθήματα τα οποία προσφέρει η εταιρία στο ευρύ κοινό έναντι ενός συγκεκριμένου ποσού. Η δημιουργία υλικού από την αρχή για κάθε ενδιαφερόμενο, ίσως να είναι ασύμφορη τόσο από άποψη διαθέσιμων αρχικών πόρων (ανθρώπινο δυναμικό κυρίως) όσο και από τα εκτιμώμενα έσοδα.

Σχετικά με τους δείκτες αποτίμησης, άλλοι δείκτες που θα μπορούσαν να αναφερθούν είναι: ρυθμός ανάπτυξης και παροχής (αριθμού) εκπαιδευτικών προγραμμάτων, ρυθμός ανάπτυξης (αριθμού) πιστοποιημένων εκπαιδευομένων, εισαγωγή νέων αντικειμένων/τίτλων εκπαιδευτικών προγραμμάτων κλπ.

Θέμα 4ο

Στη συνεχή κάλυψη θα μπορούσε να αναφερθεί ότι η σελίδα δεν είναι mobile
friendly (μπορεί να γίνει έλεγχος λειτουργικότητας π.χ. με
https://search.google.com/test/mobile-friendly ) και δεν διαθέτει εξειδικευμένη εφαρμογή
(app) κινητής τηλεφωνίας

Στην αφθονία πολύ σωστά αναφέρετε την απουσία βίντεο και ήχο.

Στη διαδραστικότητα οι παρατηρήσεις σου είναι αρκετά εύστοχες. ‘Αλλα στοιχεία που θα μπορούσες να αναφέρεις:
μπορούσατε επίσης να αναφέρετε ότι
-Διαθέτει μηχανή αναζήτησης, με δυνατότητα αναζήτησης τίτλου, ISBN, συγγραφέα
και εκδότη και δυνατότητα σύνθετης αναζήτησης.
-Δυνατότητα εισόδου/εγγραφής (με δυνατότητες διαχείρισης προσωπικών
στοιχείων, παρακολούθησης παραγγελιών και διαχείρισης δ/νσεων παράδοσης
παραγγελιών, δημιουργία wish-list, δυνατότητες αυτοεξυπηρέτησης (παραγγελία,
καλάθι, ταμείο).
-Δεν δίνει δυνατότητα εγγραφής σε newsletter
-Δεν διαθέτει άμεση, real time, αμφίδρομη επικοινωνία


Στη προσωποποίηση και προσαρμογή η σελίδα δεν μπορεί να προσαρμόσει το περιεχόμενο του διαδικτυακού τόπου. Θα μπορούσε να εισάγει cookies για την καταγραφή όλων των κινήσεων. Με αυτόν τον τρόπο να καταφέρει να προτείνει βιβλία αλλα και επίσης με την ανάλυση καλαθιού να κάνει και προτάσεις για συμπληρωματικά βιβλία, π.χ. τριλογίες ή βιβλία που επέλεξαν άλλοι χρήστες (με την ίδια λογική του amazon.com)

Web 2.0
Υπάρχουν διάφορα στοιχεία που ίσως να μην είναι με πρώτη ματιά εμφανή στη σελίδα. Διαθέτει προφίλ στο Facebook και στο twitter. Στο Facebook, περισσότερα από 6800 άτομα ακολουθούν τη σελίδα. Προσφέρει σύνδεσμο για αγορά βιβλίων μέσω του δικτυακού του τόπου, έχει αξιολογήσεις (κριτικές), κοινότητα με φωτογραφίες επισκεπτών, διαγωνισμούς και προώθηση εκδηλώσεων.Η σελίδα επιτρέπει  την αποτελεσματική εφαρμογή του μοντέλου της μαζικής επικοινωνίας και της ανταλλαγής πληροφοριών. Στο twitter, διαθέτει προφίλ από το 2011. Έχει περισσότερους από 2900 followers και έχει κάνει πάνω από 1400 tweets. Διαθέτει κουμπιά διαμοιρασμoύ περιεχομένου σε twitter και Facebook. Θα μπορούσε να δημιουργήσει προφιλ σε instagram , youtube & pinterest
